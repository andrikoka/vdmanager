<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
	<head>
		<title>VD Manager - Alkalmazás helye</title>
	<META HTTP-EQUIV="Content-Type" CONTENT="text/html; charset=UTF-8">
	<META NAME="AUTHOR" CONTENT="Fiber">
	<link rel="stylesheet" href="../css/style.css" type="text/css" media="screen" />
	</head>
<body>
<p class="title">Alkalmazás helye</p>

<a id="#problema_megfogalmazasa"></a>
	<p class="s_title">Probléma megfogalmazása</p>
<p>Az alap probléma a cross-platform* fájlkezelő alkalmazások hiánya. Jelenleg - kutatásaink szerint - ilyen szoftver
nem létezik, vagy amennyiben létezik az nem számottevően elterjedt. Emellett a meglévő, igazán jól használható fájlkezelő
alkalmazások nem ingyenesen elérhetőek.</p>
<p>Magyarországon alapvető probléma a szoftverek liszenszelésének nem ismerete, így az átlagos otthoni felhasználók
túlnyomó többségének fogalma sincs arról, hogy ők egy-egy vállalatnak / személynek / csoportnak kárt okoznak azzal, hogy
az általuk minden nap használt szoftvert nem vásárolja meg.<br>
Ez a korai magyarországi számítástechnikára és politikára vezethető vissza. 1985-ben például egy személyi számítógépet 
birtokolni nagyon nagy dolognak számított, mivel hivatalos forrásokból ezeket a berendezéseket több éves várólistás és
engedélyeztetős eljárásokkal lehetett birtokba venni horror összegekért, ha az illető megfelelő helyen 
tevékenykedett.<br>
A "nyugati" országokból becsempészett berendezésekre szoftver legális beszerzése teljesen lehetetlen volt, így
elkezdték "másolni" a szomszédtól, vagy mástól, akinek ugyanilyen típusú berendezése volt. Legtöbbször
egy-egy ilyen másolás esetén a feleknek fogalmuk nem volt cselekedetük illegalitásáról. Az adott korosztály még
emlékezhet rá, hogy a programokat audio-kazettán tárolhattuk (C64 például), az igazán jókat pedig "sugározta a rádió".<br>
Eme események és korlátozásokból adódó tapasztalatok vezettek odáig, hogy a mai napig szinte minden otthoni felhasználó
feltört szoftvert használ. (Total Commander; Norton Commander, stb)<br>
A cégeknél az illegális felhasználás már jóval alacsonyabb, ugyanis ott egy ellenőrzés esetén felvetődő liszensz-problémák
megoldására külön embert jelölnek ki / külső céget foglalkoztatnak / informatikus, rendszergazda munkakörben.<br>
Ebből adódik az is, hogy egy-egy ilyen szoftvert nem vásárolnak meg, hanem kiváltják a valamivel kényelmetlenebb,
nehezebben kezelhető operációs rendszer által biztosított szoftverekkel, csak célfeladatra vásárolják meg (amennyiben
nincs ingyenesen használható, nyílt forráskódú verziója a szoftvernek) a szoftvert.<br>
Több önkormányzat, cég és egyéb szervezet szeretne a nyílt forráskódú, ingyenes szoftverekre átállni költségcsökkentés
céljából, ezért a meglévő szoftvereiket cserélik (amennyiben lehetséges) alternatívákra, ritka esetben a nyílt rendszeren
futó megfelelőjére. (elenyészű számú szoftver létezik, amely mindegyik rendszeren ugyanazzal a funkcionalitással
rendelkezik).<br>
Mivel a számítástechnika és az informatika elsődleges feladata az adatfeldolgozás, a napi rutincselekvések kiváltása,
leegyszerűsítése, így a fájlkezelés egy kritikus pontja a számítógép használatának. Néhány alapvető dolog kivételével
a fájlkezelés egy olyan szükségszerű tudás, mely nem megkerülhető. Tudjuk, a "jajj, letöröltem az internetet" 
felhasználónak ilyen irányú ismerete egyátalán nincs, így a számítógép használati értéke számára a töredéke
az adott gép tényleges képességeinek.<br>
Erre egy nagyon jó példa a jelenleg tapasztalható Ubuntu-mánia, ahol is a felhasználó számára nagyon egyszerűre
lett redukálva egy igen komplex operációs rendszer használata. Ebből következik, hogy a használata egyszerű -
sok szakember szerint túlságosan is -, így egyre több otthoni felhasználó is kipróbálja úgy, hogy magát a rendszert,
annak a filozófijáját, képességeit és korlátait egyátalán nem ismeri. A népszerűségének oka az egyszerűsége, könnyű
kezelhetősége.</p>
<p>A probléma alapköve tehát nem skatulyázható egy konkrét problémára, leginkább több probléma összessége:
<ul>
	<li>Nincs egy cross-platform fájlkezelő, amely a népszerűbb operációs rendszerek mindegyikét lefedi</li>
	<li>Meglévő fájlkezelő rendszerek egy kezdő felhasználó számára bonyolultak</li>
	<li>Egy kezdő felhasználó által jól kihasználható rendszer egy haladó felhasználónak már nem nyújt elegendő
	funkcionalitást</li>
	<li>Egy haladó felhasználónak írt program egy kezdőnek az esetek többségében teljesen használhatatlan</li>
	<li>Vannak jó és nagyon jó megoldások a piacon, de jelenleg egy rendszerek egyike sem képes a fenti problémák
	mindegyikére megfelelő megoldást adni</li>
</ul>
A fejlesztői eszközök mára már adottak ilyen alkalmazások fejlesztésére, amely ezekre a problémákra maradéktalanul
tud megoldást nyújtani.
</p>


<a id="#uzleti_lehetosegek"></a>
	<p class="s_title">Üzleti lehetőségek</p>
<p>A VDMan (továbbiakban a szoftver) liszenszelése elsősorban valamely nyílt liszensszel történne (GPLv3, LGPL), így 
nem a szoftver eladása hozna közvetlen hasznot.</p>
<p>A <a href="http://www.novell.com/linux/" target="_blank">Novell</a> jól ismerte fel, amikor felvásárolta a SuSE Linux
operációs rendszert, hogy míg az OpenSuSE teljesen ingyenes rendszer, amiben kitesztelhetőek a későbbi
üzleti felhasználásra alkalmas újítások, egyéb rendszerek, addig egy üzleti alkalmazásnál az ilyen tesztelések éles 
bevetése nagyon komoly rizikóval jár. Az általuk használt modellben, az OpenSuSE az ingyenes verzió, bárki által
használható, "közösség által" támogatott rendszer, míg a SuSE Enterprise egy már jól működő, korábban sokáig tesztelt
komponensekből épül fel.<br>
A Novell csak azokat a komponenseket emeli be illetve teszi elérhetővé a SuSE Enterprise-ban, amelyeket az OpenSuSE 
rendszerben tesztelt. Egy jó közösség ára megfizethetetlen, ugyanis rengeteg problémára fényt derítenek úgy, hogy
a Novellnek mindez nagyon alacsony költségen történik. Lényegesen alacsonyabb, mintha ezeket a problémákat a saját
korlátozott számú fejlesztőgárdája tesztelné. Tény, hogy tesztelésre így is szükség van, de ennek költsége lényegesen
alacsonyabb, mint egy későbbi programhiba utólagos javításának költsége, nem számolva az esetlegesen bekövetkezett 
károkkal. (Lásd Windows SP*)<br>
A fejlesztés költségei nem azonnal térülnének meg, hanem a későbbi tesztelt termék "Üzleti" verziójának 
értékesítésével. Természetesen ehhez az üzleti verzióhoz járna terméktámogatás is, az üzleti felhasználók
által bejelentett hibák, kért funkciók prioritása lényegesen nagyobb súllyal esnének a latba, mint a közösség által
találtak, kértek. Természetesen nem köteleznénk az üzleti felhasználókat a szoftver támogatásának megvásárlására, 
mintegy extra opcióként lehetne a figyelmükbe ajánlani, bizonyos plusz funkcionalitással.</p>

</body>
</html>