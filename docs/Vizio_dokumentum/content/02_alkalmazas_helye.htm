<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
	<head>
	<title>VD Manager - Alkalmazás helye</title>
	<META HTTP-EQUIV="Content-Type" CONTENT="text/html; charset=UTF-8">
	<META NAME="AUTHOR" CONTENT="Fiber">
	<link rel="stylesheet" href="../css/style.css" type="text/css" media="screen">
	</head>
<body>
<p class="title">Alkalmazás helye</p>

<a id="problema_megfogalmazasa"></a>
<p class="s_title">Probléma megfogalmazása</p>

<p>Az alap probléma a cross-platform* fájlkezelő alkalmazások hiánya. Jelenleg - kutatásaink szerint - ilyen szoftver nem 
létezik, vagy amennyiben létezik az nem számottevően elterjedt. Emellett a meglévő, igazán jól használható fájlkezelő 
alkalmazások ingyenesen nem elérhetőek.</p>
<p>Magyarországon alapvető probléma a szoftverek liszenszelésének nem ismerete, így az átlagos otthoni felhasználók 
túlnyomó többségének fogalma sincs arról, hogy ők egy-egy vállalatnak / személynek / csoportnak kárt okoznak azzal, 
hogy az általuk minden nap használt szoftvert nem vásárolják meg.</p>
<p>Több önkormányzat, cég és egyéb szervezet szeretne a nyílt forráskódú, ingyenes szoftverekre átállni 
költségcsökkentés céljából, ezért a meglévő szoftvereiket cserélik (amennyiben lehetséges) alternatívákra, ritka esetben 
a nyílt rendszeren futó megfelelőjére. (elenyészű számú szoftver létezik, amely mindegyik rendszeren ugyanazzal a
 funkcionalitással rendelkezik).</p>
<p>Mivel a számítástechnika és az informatika elsődleges feladata az adatfeldolgozás, a napi rutincselekvések kiváltása, 
leegyszerűsítése, így a fájlkezelés egy kritikus pontja a számítógép használatának. Néhány alapvető dolog kivételével a 
fájlkezelés egy olyan szükségszerű tudás, mely nem megkerülhető. Bizonyos felhasználónak ismerete egyáltalán nincs, így a 
számítógép használati értéke számára a töredéke az adott gép tényleges képességeinek.</p>
<p>Erre egy nagyon jó példa az Ubuntu operációs rendszer, ahol is a felhasználó számára nagyon egyszerűre lett redukálva 
egy igen komplex szoftver használata. Ebből következik, hogy a használata egyszerű - sok szakember szerint túlságosan is -, 
így egyre több otthoni felhasználó is kipróbálja úgy, hogy magát a rendszert, annak a filozófiáját, képességeit és 
korlátait egyáltalán nem ismeri. A népszerűségének oka az egyszerűsége, könnyű kezelhetősége.</p>
<p>A számítástechnikától idegenkedők között elég sűrűn felvetődik a számítógép nehéz használata. Ez tipikusan a túl 
sok vagy túl kevés információ okozza. Túl sok információ esetén feleslegesen terheljük a felhasználót, ezáltal az adott 
szoftver kezelését nehéznek tartja, Túl kevés esetén pedig információ hiányában nem tudja használni. Többszintű súgórendszer 
(helyzetérzékeny és normál súgó) kialakításával ez a probléma áthidalható.</p>
<p>A probléma alapköve tehát nem skatulyázható egy konkrét problémára, leginkább több probléma összessége: 
<ul>
<li>Nincs teljesen platform (Operációs rendszer) független fájlkezelő, ami felölelné a helyi és távoli fájlkezelést</li>
<li>Meglévő fájlkezelő rendszerek egy kezdő felhasználó számára bonyolultak, amely kellően egyszerű és könnyen használható, 
az egy professzionális felhasználónak már nem nyújt elegendő funkcionalitást</li>
<li>A meglévő szoftverek ára nem rentábilis egy otthoni felhasználó számára</li>
</ul>


<p class="s_title">Üzleti lehetőségek</p>
<a id="uzleti_lehetosegek"></a>

<p>A VDMan (továbbiakban a szoftver) liszenszelése elsősorban valamely nyílt liszensszel történne (GPLv3, LGPL), így nem a 
szoftver eladása hozna közvetlen hasznot.</p>
<p>Mivel ez egy egyetemi projekt, így a fejlesztési költségek nem vagy nehezen kimutathatóak.</p>
<p>Az esetlegesen felmerülő fejlesztés költségei nem azonnal térülnének meg, hanem a későbbi tesztelt 
termék "Üzleti" verziójának értékesítésével, az ehhez járó szolgáltatások kidolgozásával és üzemeltetésével. 
Természetesen ehhez az üzleti verzióhoz járna terméktámogatás is, az üzleti felhasználók által bejelentett hibák, 
kért funkciók prioritása lényegesen nagyobb súllyal esnének a latba, mint a közösség által találtak, kértek. 
Nem köteleznénk az üzleti felhasználókat a szoftver támogatásának megvásárlására, mintegy extra opcióként 
lehetne a figyelmükbe ajánlani, bizonyos plusz funkcionalitással.</p>
<p class="s_title">Elkészült termék helye</p>
<a id="elkeszult_termek_helye"></a>
<p>Mivel a fájlkezelés a számítógép használat az egyik legfontosabb művelet, napi rutin, amit akarva, akaratlanul naponta végzünk akár tudatosan, akár önkéntelenül, így a szoftver a rendszerszoftverek körébe fog tartozni.</p>
<p>A lehetséges és valós felhasználói kör a teljes személyi számítógépet (asztali PC, laptop, netbook, notebook, stb.) használók köre, ebből adódóan kifejezett célcsoportot nagyon nehéz meghatározni. </p>
<p>A felhasználók csoportosítása a felhasználási mód szerint történhet. Egy kezdő felhasználónak inkább a fájlkezelés alapjait segítő súgókkal és tippekkel lehet segíteni, míg egy a fájlkezelést jól ismerő inkább egy-egy műveletsort segítő funkciókkal (billentyűparancsok, bizonyos rendszeres, monoton tevékenységek felgyorsítása) lehet megnyerni.</p>
<p>Konkurens szoftvereknél egy jó megvalósítást emelnénk ki: a Krusader. Folyamatosan tájékoztatja a felhasználókat az eseményekről, elvégezhető műveletekről, viszont ezzel együtt a használat is jóval bonyolultabb a szükségesnél. Például egy csoportos átnevezésnél a KRename szoftvert is telepíteni kell, míg egy konkrét tömeges átnevezési procedúra egy egyszerű szkript rendszerrel megkönnyíthető lenne. Bár a forráskód nyílt és szabadon elérhető, de a szoftver KDE függőségei nem elhanyagolhatóak. Windows és Machintos rendszerre történő átírása valószínűleg sokkal több energiát és erőforrást emésztene fel, mint egy alapoktól újratervezett rendszer, mely figyelembe veszi ezen rendszerek sajátosságait.</p>
<p>Windows rendszeren a Total Commander lehet egy alternatív megoldás, egy komoly hátránya a bővíthetőség hiánya. A meglévő implementációk már nem módosíthatóak, amennyiben egy műveletsort más irányból szeretnénk megközelíteni, úgy vagy írni kell hozzá egy bővítményt, ami ezeket kezeli (SFTP, FTP over SSH), natívan elég sok funkció nem elérhető. Előnye ezzel szemben a régebbi felhasználói szokásokra hagyatkozva a régebbi „DOS”-os kétpaneles fájlkezelők (Norton Commander, Volkov Commander) vezérlési sajátosságait használja (billentyűparancsok, viselkedés).</p>

<div class="bottom_nav">
	<table>
	<tr>
		<td><a href="01_bevezetes.htm"><< Előző oldal</a></td>
		<td><a href="../index.html">&nbsp;Tartalomjegyzék&nbsp;</a></td>
		<td><a href="03_erintettek_felhasznalok.htm">Következő oldal >></a></td>
	</tr>
	</table>
</div>

</body>
</html>