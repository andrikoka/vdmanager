1. Bevezetés

Itt szerepelhet a készítendő alkalmazás legáltalánosabb leírása, fantázianeve, ha van, stb.


2. Az alkalmazás helye

Ennek a fejezetnek a célja az alkalmazás által megoldandó probléma elhelyezése a környezetében.



2.1 Üzleti lehetőségek

Az alkalmazás által nyújtott üzleti lehetőségek, illeszkedése a szervezet céljaihoz.



2.2 A probléma megfogalmazása

A fejlesztendő alkalmazás által megoldandó probléma megfogalmazása a leendő felhasználók szemszögéből.

Definiálni kell

magát a problémát

azokat a résztvevőket, akiket a probléma (és megoldása érint)

milyen befolyással van rájuk a probléma

melyek lesznek a sikeres megoldás legfontosabb hasznos hatásai



2.3 Az elkészült termék helye

Itt az elkészült terméket kell elhelyezni a környezetében. Ennek keretében le kell írni, hogy

kinek készült (melyik / milyen szervezetnek)

ki fogja használni

milyen alkalmazás kategóriába tartozik (pl. fejlesztőeszköz, vállalati információs rendszer, stb.)

mi az alapvető haszna

milyen alternatívák lehetnek a fejlesztésen kívül (meglevő más rendszer, másféle megoldás, ezek előnyei, hátrányai)

miben különbözik alapvetően az elkészült termék az alternatíváktól



3. Érintettek és felhasználók

Ebben a fejezetben össze kell foglalni a rendszer által érintett, és az azt majdan használó személyek / szervezetek alapvető jellemzőit. Először nem a konkrét személyek érdekesek, hanem a beosztásuk, viszonyuk a szervezethez és az alkalmazáshoz stb.

Azt kell tudni megállapítani, hogy az érintettek és a felhasználók mindegyikét összegyűjtöttük-e, hiszen a követelmények az ő szükségleteikből adódnak, és sok esetben tőlük szerezhetők be az ide vonatkozó információk.

Ezek után össze kell gyűjteni az adott szerepet (érintett, illetve felhasználó) reprezentáló konkrét személyeket, ha vannak ilyenek, hiszen velük kell együtt dolgozni a fejlesztés számos munkafolyamatában.



3.1. Az érintettek összefoglalása

Célszerű egy alábbi táblázat kitöltése
Elnevezés	
Leírás	
Szerep

Magyarázat: Az érintett típusa	
Magyarázat: Milyen köze van az alkalmazáshoz?	
Magyarázat: Milyen szerepet játszik a fejlesztésben?

Példa: webmester	
Példa: Karbantartja és aktualizálja a honlapot, segít a felhasználóknak.	
Példa: Bejegyzi a weblapot a szolgáltatónál, tartalommal feltölti és teszteli az alkalmazást.


	

	




	

	






3.2. A felhasználók összefoglalása

Célszerű egy alábbi táblázat kitöltése
Elnevezés	
Leírás	
Illetékes

Magyarázat: A felhasználó típusa	
Magyarázat: Mit reprezentál az alkalmazással kapcsolatban?	
Magyarázat: Melyik illetékes reprezentálja ebben a fejlesztésben?

Példa: tartalom karbantartó	
Példa: site adminisztrátor	
Példa: a webmester feladat


	

	




	

	






3.3 Felhasználói környezet

Itt kell leírni mindent, ami a fejlesztés ezen fázisában már tudható a végtermék használatának körülményeiről. Ide tartozhatnak például ilyen információk:

Milyen platformon fog futni az átadott alkalmazás, és várhatóan változni fog-e?

Hány felhasználó fogja használni egy időben átlagosan, és hány felhasználó várható maximálisan?

Van-e valami várható trendje a felhasználószámnak?

Mennyi ideig fogja használni a rendszert egy felhasználó, és ez mennyire változó?

Milyen különleges körülményekkel kell számolni (egyedi hardware eszközök, mobil kliensek stb.)?

Milyen más alkalmazásokkal kell várhatóan integrálni a terméket?



3.4. Illetékesek adatai



3.5. Felhasználók adatai




Ebben a két alfejezetben lehet rögzíteni azon személyek adatait, elérhetőségét, felelősségét, akik a rendszer fejlesztése során az adott szerepekben segítik a fejlesztők munkáját.



4. A végtermék áttekintése

Ebben a fejezetben az elkészítendő termék legfontosabb jellemzőit foglaljuk össze.



4.1 A termék kapcsolatai

Itt írhatjuk le, ha a termék több funkcionális komponensből áll.

Ha a termék egy nagyobb rendszer része, le kell írni a helyét a nagyobb rendszerben, és a kapcsolódási pontjait, formáit.



4.2. A termék használatának előnyei

Itt foglaljuk össze, hogy milyen előnyei származnak a megrendelőnek a termék használatából.

Célszerű lehet például egy alábbi táblázat kitöltése:



A megrendelő haszna (előnyei)	
Az ezt támogató rendszer jellemző(k)

Példa: egyszerűsödik egy értekezlet összehívása	
Példa:

1. A felhasználóknak lehetőségük van arra, hogy láthassák mások elfoglaltságait.

2. A rendszer automatikusan tud keresni közös szabad időpontot a tervezett résztvevők naptárai alapján.


	




	




	




	









4.3. Feltételezések és függőségek

Itt kell felsorolni minden olyan körülményt, amelynek meglétét feltételezzük a fejlesztés folyamán, és megváltozása hatással van a termékre. (Például feltételezzük, hogy az adatbázis mérete nem haladja meg a szolgáltató által biztosított lemezterületet.)

Ezeknek a feltételezéseknek a teljesülését folyamatosan figyelni kell, és ha megváltoznak, a változás hatását figyelembe kell venni a fejlesztés folyamán. (Például ha a szolgáltató által biztosított terület mégsem elegendő a teljes adatbázis tárolására, akkor a rendszert fel kell készíteni osztott adatbázis használatra.)



4.4 Költségbecslés

A fejlesztés és az üzembe állítás költségeinek becslése.



4.5. Installáció

A rendszer telepítéséhez szükséges követelmények (pl. telepítő program, az üzemeltető személyzet betanítása stb.)



5. A végtermék jellemzői, biztosított szolgáltatások

A legfontosabb szolgáltatások összefoglalása, a felhasználók szemszögéből, esetleg prioritásokkal kiegészítve.



6. Korlátozások

A rendszer fejlesztését és működését befolyásoló korlátozó tényezők. Például a rendszernek egy kis kapacitású személyi számítógépen is kell futnia, teljesítenie kell xx törvény előírásait stb.



7. Minőségi elvárások

Például teljesítmény jellemzők, válaszidő, biztonsági szint, felhasználó barátság, stb.



8. Dokumentációkkal kapcsolatos követelmények

Fajták, média stb.



9. Kockázat lista

Itt kell felsorolni minden olyan kockázati tényezőt (esetleg rangsorolva is), amelyek előre láthatók, és befolyásolhatják a fejlesztés eredményességét illetve határidőn belüli teljesítését. Ha lehetséges, adjuk meg a kockázat csökkentése érdekében megtehető intézkedéseket.



10. Szótár

Itt adjuk meg a szövegben előforduló szakterületi kifejezések (és kivételesen az elkerülhetetlen informatikai szakkifejezések) definícióját vagy magyarázatát. A definícióban vagy magyarázatban csak a szótárban levő kifejezések és köznapi kifejezések szerepelhetnek.

Ez a fejezet adja meg az alapját annak a szógyűjteménynek, amely önálló dokumentummá válva a fejlesztés során folyamatosan bővül és egyre pontosabb magyarázatokat tartalmaz, megteremtve ezzel annak lehetőségét, hogy elkerüljük a fejlesztők és a szakterületi szakértők közötti félreértéseket.




1